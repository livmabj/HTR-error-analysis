Du hör beklagas Skådespelarus lott.
Att vara till, att lefva blott för stunden.
Men säg mig hvem en skönare har fått,
En mera helt med lif och dikt förbunden.
Att eldad, hänförd, ödmjuk, kärleksrik,
ge stundens lif de bilder Skalden väckte.
I fantasiens verld en Konung lik,
En förebild åt verklighetens slägte.
Må bildstod, tafla, ton, palats stå qvar,
Sin mästare att ge odödligheten.
Ett nu är allt hvad scenens konstnär har,
Men detta nu kan spegla evigheten.
Hvart menskligt konstverk skall en gång förgå.
Verldssjälen som dem alstrat, skall bestå.
Aug Lindberg.