Jag drömde natten mot den 5 okt 1901
detta:
Jag stod uppe på en ställning och
målade på en vägg, uppåt och neråt
och åt sidorna, rundt, rundt
gick penseln. Plötsligt kände
Jag att jag cirkulerade med sjelf
och befann mig i en jättegryta
der jag åkte rundt och målade.
Jag kände huru jag snuddade
i kanterna hela tiden och nötte
ut, först penseln, sedan min person.
Öronen voro redan borta, och
näsan hade blifvit mjuk i konturerna.
Jag förstod att det var ingenting
att göra vid det, det var lifvets
mening. Och efter mig, då jag
var utnött, skulle det falla en
annan målare ned i jättegrytan
och trissa rundt på samma sätt
och urholka klippan. Jag såg
honom redan skymta der uppe...
J. A. G. Äcker
Vaxholm 5 Dec 1904.
